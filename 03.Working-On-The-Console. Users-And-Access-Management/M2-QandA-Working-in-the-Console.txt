В: Къде стоят файловете с дефинираните alias, може ли да покажете пример как изглеждат?
О: Могат да бъдат на различни места. Може да са в /etc/profile или като отделен файл в папката /etc/profile.d/. Може също така да са в ~/.profile или пък в ~/.alias. Може да са и в някой друг от конфигурационните файлове, управляващи поведението на средата.

В: т.е. трябва да проверяваме всяка команда? Не можем да разчитаме на знанията си?
О: Не е необходимо да проверявате всяка команда. Добре е обаче да знаете какво реално се случва "под капака", за да не се изненадате ако нещо не работи според очакванията ви.

В: Какво е скрипт?
О: Най-общо казано е текстов файл, съдържащ набор от инструкции - команди (като тези, които изпълняваме ръчно) и управляваща логика (условни оператори като if, оператори за цикъл като for и др.).

В: Защо когато напишем exec ls ни изкарва от машината
О: Защото тогава не се създава под-шел и след приключване на командата се затваря единствения наличен (този, в който сме я изпълнили и в който работим).

В: Не можах да разбера какъв е смисълът да се прави копие точно на шела, за да ни покаже какви файлове има в директорията.
О: Така работят нещата. Основната причина за това е да се постигне изолация между процесите.

В: Винаги ми е било интересно, защо точно еди-какво-си.d
О: Така става по-лесно ясно, че това е директория (или папка).

В: Дали е възможно да ни покажете някоя команда която показва процесите на операционната сиситема?
О: Както беше посочил колега - ps или top са част от вариантите.

В: Къде може да намерим тези логове и как да ги разгледаме?
О: Едно от местата е /var/log. Ще говорим за това по-нататък.

В: Тези команди еднакви ли са за всички дистрибуции?
О: Почти всички команди, които ще разгледаме с вас по време на курса, са налични във всички дистрибуции. Друг е въпросът, дали са налични в инсталацията по подразбиране или трябва да се добавят после.

В: А за нас има ли някакво значение от къде ще я изпълни? Дали от Path или от Alias?
О: В общия случай - не. Добре е обаче да знаем какъв е махнизма, за да можем да се ориентираме по-леско, ако нещо не работи както очакваме.

В: Това означава, че трябва да вмъкнем папка ако искаме шела да изпълни файала - така ли е?
О: Да, единият вариант е да посочим пълния път до файла (вкл. папките). Другият е, ако сме в папката, където е файла, да изпълним ./име-на-файл

В: А какво представлява командата info?
О: Дава ни достъп до помощна информация по подобие на man.

В: Kak moga da vidia HOSTNAME v CentOs?
О: Един от вариантите е да използвате командата hostname

В: До колкото разбирам всеки потребител си има папка и всеки стартиран шел е нова среда?
О: Да, това е поведението по подразбиране - всеки потребител да си има собствена папка. Да, всеки стартиран шел (bash, zsh или друг) задава собствено обкръжение или среда. Характеристиките (псевдоними, функции, променливи и др.) на средата могат да бъдат еднакви или различни за всички потребители. В допълнение, ако един потребител стартира две сесии, всяка с различен команден интерпретатор (примерно bash и zsh), те може (и най-вероятно) ще имат различни характеристики.

В: Извинявам се. Аз не разбирах shell на какво е обвивка точно?
О: Shell буквално означава обвивка. За нас това е приложението (компонента), което ни предоставя текстови интерфейс, в който можем да пишем команди, за да караме системата да прави разни неща. 

В: Какво е shell?
О: Shell буквално означава обвивка. За нас това е приложението (компонента), което ни предоставя текстови интерфейс, в който можем да пишем команди, за да караме системата да прави разни неща.

В: Каква е разликата между ls -la и ls -alF ?
О: -F добавя допълнителен символ към имената на обектите във файловата система. Примерно / към имената на директориите и * към изпълнимите (executable) файлове. Подредбата на опциите - дали ще е -al или -la (или пък -alF, -aFl, -Fal и т.н. при втората група) в случая е без значение за крайния резултат.

В: Кога ще има курс за advanced? 
О: Започва в началото на септември.

В: Къде са разположени юзърите във файловата система?
О: Информацията за локално дефинираните потребители се съхранява в двойка файлове /etc/passwd и /etc/shadow

В: Значи със sudo - трябва да се внимава ако някой реши да изтрива нещо ?
О: Да. Всяка команда или комбинация от команди, която ни дава по-високо ниво на достъп и прави промени по системата е потенциално опасна и трябва да подхождаме внимателно.

В: какво е -aG ?
О: Това са две отделни опции -a и -G, които можем да изпишем и слято -aG. Използват се с командата usermod, за да добавим потребителя към допълнителна група.

В: Каква е разликата между командата scp и cp?
О: scp = Secure Copy, а cp = Copy. Второто използваме локално, за да копираме обекти във файловата система. Първото използваме, за да копираме между системи.

В: До колко часа е курса, по принцип?
О: Официалното време е от 18:30 до 21:30. Много често обаче, продължава до към 22:00.

В: Аз направих скрийншотите на виртуалките от windows, а не през виртуалната машина(от домашното). Това означава ли, че домашното все още се зачита?
О: Да, зачита се. Важно е да е постигнат желаният краен резултат и това, което е качено като "доказателство" да показва докъде и как сте стигнали.

В: Има ли възможност, чрез скрипт всеки нов потребител, който е създаден да се копира допълнително в отелна база данни така, че ако нещо се обърка да възтановим ?
О: Да, би могло да се организира нещо такова. За целта обаче, трябва да си го напишем.

В: ls -l -a равносилно ли е на ll
О: Да, би могло, но зависи как и дали изобщо е дефиниран псевдонима (alias-а) ll

В: Що е то -rw-rw-...
О: Чрез този набор от символи се визуализира информация за типа на обекта във файловата система и правата, които потребителите имат върху него.

В: Може ли с тази команда да преимонуваме hostname - на който сме го преименували при инсталацията или не е възможно ????
О: Не, за целта има отделна команда - hostnamectl

В: с кой бутон спряхте листинга?
О: Ctrl+C

В: Ще покажете ли как се променят параметрите на $PATH?
О: Можете да добавите нова папка към променливата PATH по следния начин PATH=$PATH:/път/до/папката . Това ще направи промяна само за текущата сесия. Ако искаме и под-шеловете да виждат промяната, трябва да изпълним това export PATH=$PATH:/път/до/папката . По същия начин, ако искаме промяната да е налице и при следващо стартиране и влизане в системата, трябва да добавим действието в един от конфигурационните файлове на средата, за които говорихме.

В: Изписва "No manual entry for man" как можем да инсталираме help(man) в CentOS ?
О: Може да се оправи като изпълнител sudo dnf install -y man-db man-pages и после изпълните sudo mandb

В: Малко зуум на терминала ако може.
О: Да, разбира се. При следващите занятия ще се коригирам.

В: Тези неща за потребителите не се ли създават в базата данни, чрез мениджмънт студио в графична сред в която ще му зададем парола и определени възможности ???? 
О: Има решения за управление на Linux базирани сървъри, които ви предоставят графичен уеб базиран интерфейс за управление включително на потребителите. По-нататък ще разгледаме две от тях.

В: Какво е ^C?
О: Натискането на Ctrl+C прекъсва съответния процес (в случая писането на команда) и на екрана се отпечатва като ^C

В: А можем ли да добавим папка избрана от нас към PATH
О: Можете да добавите нова папка към променливата PATH по следния начин PATH=$PATH:/път/до/папката . Това ще направи промяна само за текущата сесия. Ако искаме и под-шеловете да виждат промяната, трябва да изпълним това export PATH=$PATH:/път/до/папката . По същия начин, ако искаме промяната да е налице и при следващо стартиране и влизане в системата, трябва да добавим действието в един от конфигурационните файлове на средата, за които говорихме.

В: Възможно ли е да зададем alias със същото имe/дума като на вече съществуваща команда в дистрибуцията?
О: Да, случаят с ls е именно такъв. Просто с приоритет (както вече показахме) ще се изпълнява именно псевдонима (alias-а).

В: Моля дайте пример за команда за която има значение подредбата ? и какво значение има за нея ?
О: Една такава команда е tar (ще говорим за нея по-нататък). Значението е по-скоро за самите ѝ параметри. Някои от тях изискват стойност и съответно трябва да са последни в редичката (ако сме ги слели).

В: Да работим ли и ние паралено с вас или след лекцията да опитаме сами ?
О: Не. Моята препоръка е да гледате лекцията и да задавате въпроси (дори де не успея да им отговоря веднага, в последствие ще го направя). След това, можете да си изгледате още веднъж лекцията и да направите упражненията (от документа с практиката) самостоятелно в удобно за вас време и обстановка.

В: bin: разделител ли е?
О: Не. Разделителя е двуеточието (:).

В: какво трябва да направя за да получа оторизация от фейсгрупата?
О: Просто трябва да заявите членство и да посочите потребителското си име. След това, колегите администратори на групата, ще одобрят заявката ви.

В: Здравейте, има ли начин да видя какъв ми е юзернейма в CentOS? още на localhost login стои и незнам как да го преборя :(
О: Би следвало по време на инсталацията да сте създал допълнителен потребител (освен root). Можете да използвате неговото име. Ако сте пропуснал, можете да използвате root.

В: 1 burz vupros ako ne sme setnali OLDPATH i s4upim $PATH kak se vuzstanovqva posle tova ?
О: Можем да затворим сесията си или да рестартираме машината. Също така, бихме могли просто да зададем съдържанието ѝ наново и ръчно.

В: Скриптовете или математическите функции или други как се записват в шела за да бъдат изпълнени или те трябва да са в папка, която да стартираме с команда ??????
О: Скриптовете са текстови файлове с инструкции (команди) в тях. Съответно, трябва да са записани някъде. По отношение на математическите операции, ако са обикновени (+, -, ...), то с абсолютно същите оператори можем да ги зададем и в скриптовете. За по-комплексните такива си има отделни програмки.

В: Как да вържа операционната система от VM с харда така, че да чете файловете или това няма как да се случаи защото от харда съм отделил за нея само едно място?
О: Има поне два варианта. Първия, предполага инсталиране на добавки във виртуалната машина и споделяне/закачане на папка от физическата машина във виртуалната. Вторият е виртуалната машина и физическата машина да са в една мрежа и съответно да се използват стандартните техники за споделяне на папки.

В: При примера \ls /не разбрах , при прескачането на елиаса какво точно става. Не зачита командата линкната към елиаса, а изпълнява ls нейтив командата?
О: Прескача дефинираното в псевдонима (alias-а), но продължава нататък по установения списък - функции и др.

В: Ако ъпдейтна и изтегля пакети нещата ще се променят ли ?
О: Зависи за кои неща става дума. При всички положения можем да кажем, че да би следвало нещата да се променят. Т.е. ако е имало някакъв проблем с даден пакет (с определена негова версия), при неговото обновяване с по-нова, би следвало всичко да се оправи.

В: Ако сме влезли в документ, който да въвеждаме информация как да излезем с коя команда ?
О: Зависи с кой текстов редактор сте отворили документа. Ако това е nano, то можете да излезете с Ctrl+X. Ако е vi, то можете да натиснете Esc и след това да въведете :q! и да натиснете Enter

В: А какво е Крон Таб. Сори за идиотския въпрос, :) 
О: Това е един от механизмите за изпълнение на задачи по график. 

В: когато е със същото име файла какво се случва при копиране във същата папка 
О: Ще ви излезе съобщение, че това е един и същи файл.

В: ако копираме папка а в нея има подпапки , те ще бъдат ли копирани ?
О: Да, но трябва да добавите -r опцията.

В: Как бихме си създали alias команда (undo) с функция която симулира командата undo
О: Ако имаше такава команда (undo) и искаме да създадем псевдоним с име un, то трябва да изпълним следната команда alias un=undo

В: А каква е употребата на самите връзки ? С какво са полезни ?
О: Опростяване и унифициране на достъпа до файлове. Така например, ако имаме инсталиран софтуер, чийто конфигурационен файл носи в името си версията на софтуера, можем да имаме по-лесен достъп до него. Например, ако файлът се намира в /etc/software-1.2.3/main-1.2.3.conf, то можем да имаме символна връзка към него като /etc/main.conf. Всъщност този механизъм се използва за редица системни компоненти.

В: Каква е целта в практиката на тези връзки, които, често се срещат, като цяло?
О: Опростяване и унифициране на достъпа до файлове. Така например, ако имаме инсталиран софтуер, чийто конфигурационен файл носи в името си версията на софтуера, можем да имаме по-лесен достъп до него. Например, ако файлът се намира в /etc/software-1.2.3/main-1.2.3.conf, то можем да имаме символна връзка към него като /etc/main.conf. Всъщност този механизъм се използва за редица системни компоненти.

В: добре, давам пример: трябва да редактираме файл, който само, че в посочената директория не го намираме, а откриваме връзка, т.е. трябва да отидем там за редакц
О: Не, не е необходимо. Можем да отворим текстов редактор като използваме името на връзката. Ако имаме символна връзка /etc/main.conf към файл /etc/main-1.2.3/main-1.2.3.conf, то можем с текстовия редактор (примерно vi) да отворим директно връзката vi /etc/main.conf

В: При файловите сървъри с Линукс ОС как стоят нещата? И как се дава достъп?
О: По аналогичен начин - създават се потребители и им се дават права въху съответните споделени папки. Ако сървърът е интегриран с директорийна услуга (като Active Directory или OpenLDAP), то тя също може да се използва за назначаване на права.

В: Аз мисля че всичко това трябва да го имаме за домашно да направим нещо, защото мисля че така са много неща нахвърляни и повечето от нас няма да разберем
О: Да, повечето команди са включени в практиката. Трябва да отделите време и да експериментирате с тях.

В: Здравейте, въпреки че съм избрал Bidirectional и на двете места, copy/paste не работи? Нещо друго трябва ли да правя?
О: Да, трябва да се инсталират добавките на съответното решение за виртуализация във виртуалната машина.

В: Скриптовете под каква форма се вмъкват в конзолата - трябва вероятно да бъдат ограничени от нещо когато бъдат вмъквати - ще покажеш ли ?
О: Не съм сигурен, че разбирам въпроса. Скриптовете се създават, в обикновени текстови редактори. Съдържанието им, можем да го въведем на ръка или да го вмъкнем (paste-нем). След това се задава, че съответният файл е изпълним и кой му е собственика.

В: може ли да видим такава команда която посочва изтриване , а да със стандартен вид както казахте конфигурация
О: Вие вече разполагате с всичко необходимо, за да си направите сами такъв псевдоним (за целите на експеримента, разбира се). Може да изпълните alias ls='rm -i' и да пробвате (във вашата home папка).

В: Може ли по-подробно за символните връзки и разликата от Windows шорткътите?
О: В Linux света, символните връзки се използват за опростяване и унифициране на достъпа до файлове. Така например, ако имаме инсталиран софтуер, чийто конфигурационен файл носи в името си версията на софтуера, можем да имаме по-лесен достъп до него. Например, ако файлът се намира в /etc/software-1.2.3/main-1.2.3.conf, то можем да имаме символна връзка към него като /etc/main.conf. Всъщност този механизъм се използва за редица системни компоненти. При Windows преките пътища (shortcuts) ги използваме за улесняване на потребителя, основно.

В: Можем ли да използваме командата за преименувване на файлове и папки да преименуваме - hostname за който сме му задали име по време на инсталация ?
О: Не. За смяна на името на машината можем да използваме командите hostname и hostnamectl set-hostname

В: Ще покажеш ли как от разтояние можем да стартираме и управляваме програма посреством lsa или това се прави с програми в lsa? Подобни ли са на teamWiever ?
О: По-нататък в курса ще разгледаме услугата SSH (Secure Shell) и решения за отдалечено визуално администриране.

В: pipe (p) за какво е ?
О: Това е специален файл, който дава възможност на две програми да комуникират помежду си през него. Едната генерира съдържание към въпросния файл, а другата го консумира.

В: Моля ви нека слайдовете и инфо материалите да са на БЪЛГАРСКИ ЕЗИК ! 
О: Официалната политика е материалите да са на английски език. Това не е нещо, което аз или който и да е друг преподавател (служител или външен) решава самостоятелно.