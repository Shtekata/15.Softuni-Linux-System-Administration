В: kill и номера на процеса, вариант ли е?
О: Да. Сигналът, който kill изпраща по подразбиране (т.е. без да го подадем като опция) е TERM (SIGTERM). Можем изрично да укажем друг сигнал (примерно KILL) по един от следните начини: -9 или -KILL или -SIGKILL

В: Забелязах, че при VirtualBox има NAT и NAT network. Има ли разлика между тях?
О: И да и не. Принципът (крайният резултат) им на работа е един и същ. Разликата идва от това колко виртуални машини можем да свържем едновременно. При NAT можем да имаме много виртуални машини в този режим и всички те ще имат достъп до Интернет и ще можем да пренасочваме портове към тях, но няма да се "виждат". При NAT Network като допълнение, получваме и опцията тези много машини да са в една мрежа и да могат да се виждат.

В: Default Gateway-ът е вратичката, през която VM трябва да излезе, за да стигне до интернет.
О: Да. Всъщност, това важи за мрежовата комуникация като цяло - независимо дали говорим за физически машини (или други устройства) или виртуални такива.

В: Това (използването всеки път на нова среда) означава ли че след като вече сме инсталирали разни пакети и ъпдейти - трябва нова инсталация за да остраним добавките ????
О: Зависи как са ви изготвени шаблоните. Ако не съдържат исканите от вас пакети, то да - ще трябва всеки път да си ги добавяте/инсталирате. Същото важи за всякакви други промени, които не са отразени в използвания шаблон.

В: ОК. Всеки път импортваме нова машина. А трябва ли ни да пазим старите за нещо или да ги елиминираме?
О: Не, не необходимо. Бихте могли да ги пазите, единствено ако на вас ви трябват за нещо. Иначе - не - може да ги триете спокойно. 

В: Moже ли да ми пратиш линка на шаблоните ?
О: Шаблоните са налични тук: https://zahariev.pro/go/lsa-templates

В: Е то в този случай (използването всеки път на нова среда) всеки път трябва да си преинсталирам примерно Ubuntu щом трябва да манахам пакети и ъпдейти - така ли е ?
О: Не е необходимо да преинсталирате самата операционна система (във виртуалните машини). Именно затова ползваме шаблони. Те съдържат всичко необходимо, т.нар. санитарен минимум (инсталирана и работеща Linux дистрибуция).

В: Ще работим ли с GRUB2 - или така наречените зареждачи на Linux ?
О: Да, ще поговорим за него (и другите подобни), ще разкажем за конфигурационните му файлове и ще редактираме (дребни неща) и генерираме нови конфигурационни файлове.

В: защо ще трябва да се превключват (целевото състояние на системата - runlevel или target) каква е идеята какво го налага?
О: Преключваме състоянието на операционната система, за да изпълним някакви специфични действия. Примерно, сменяме от multi-user.target (многопотребителският и стандартен режим на работа) в rescue.target (режим на възстановяване), за да извършим някакво действие по поддръжка или възстановяване. По аналогичен начин, можем да превключим към работеща графична среда (ако са изпълнени всички условия).

В: За какво ни е необходимa в практиката толкова тази команда - dmesg ?
О: Използваме я, за да извлечем информацията, свързана със случилото се в ранните етапи от зареждането на нашата машина.

В: Незнам дали в тази тема, но можете ли да кажете как се проверяват логовете за да разберем кой е имал достъп до нашия компютър или сървър?
О: Ще стигнем и до тях. Все пак, имаме основно два варианта - да използваме journalctl и да преглеждаме съдържанието на папката /var/log

В: Какво се случва с KERNEL , когато операционата система която желаем да стартираме не е конфигурирана за хардуера, който имаме на физически компютър ????
О: При всички положения ядрото (kernel) ще се опита да се изпълни и да ни предостави работеща операционна система. Разбира се, ако разминаването е драстично (налични драйвери и хардуер), то kernel може да изпадне в паника (т.нар. kernel panic mode) и да спре изпълнението до някакъв етап, оставяйки ни без работоспособна операционна система.

В: Този файл grub има ли нещо общо с true файла, който задавам при secure boot, за да мога да boot- на linux, когато имам комп с windows и linux ? oppss не true, a trusted... UEFI file as trusted for executing. grubx64.efi е файлът, който задавам
О: Да. Независимо дали вашата система е BIOS или UEFI базирана, GRUB2 е bootloader-а, който най-вероятно използвате.

В: Това (съобщенията/информацията от Kernel Ring Buffer през dmesg) и да го видя пак ше ми е пълнаиндиякато не зная кое да гледам 
О: Умението за интерпретиране на информацията идва с времето и опита. На този етап е достатъчно да знаем, че можем да извлечем тази информация и да се информираме за случилото се в ранните етапи от зареждането на нашата машина.

В: Aко искаме да използваме Windows и Linux на една машина каква е процедурата по инсталция и конфигурацията на boot loader-a 
О: Има множество ръководства по темата в Интернет. При всички положения, трябва да внимавате, защото при неправилно изпълнение на действията е възможно да изгубите важни за вас данни. В този смисъл, наличието на резервно копие е винаги добра идея. Както ваш колега е написал, можете да погледнете примерно тук: https://itsfoss.com/guide-install-linux-mint-16-dual-boot-windows/

В: Тези съкращения - reg 0x14 - регистри ли са ???
О: Да, reg идва от register (регистър).

В: На машина ми secure boot беше енейбълнат и големи гимнастики за тия виртуалки. Дали при инсталация на Линукс Минт-а върху физическата машина пропуснах нещо?
О: Предполагам, че не сте. Като цяло, все още често се налагат такива "гимнастики" при инсталация на Linux дистрибуция върху UEFI-базирана машина с вклюен Secure Boot.
