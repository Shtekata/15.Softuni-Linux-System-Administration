В: Може ли да помоля г-н Захариев по-често по време на лекциите да споменава, кое е важно за изпита, защото материала е страшно много за хора без опит като мен :)
О: В последното занятие ще придобиете ориентир какво да очаквате на изпита. Междувременно можете да се запознаете с т.нар. изпитна рамка тук: https://softuni.bg/trainings/resources/officedocument/59991/exam-blueprint-practice-exam-linux-system-administration-april-2021/3288

В: В какви възникнали случаи ползваме firewall в линукс? Можеш ли да създадеш ситуация?
О: Във всички случаи, в които искаме да защитим или ограничим достъпа до услуги или искаме да управляваме процеса по обработка на пакети (мрежовата комуникация). Това най-често не се прилага на отделни станции във вътрешната мрежа, а по-скоро на машините (сървъри или рутери) "посрещащи" комуникацията от външния свят (Интернет).

В: Днес лекцията обхваща доста важни теми в базовото администриране на линукс дистрибуциите, което е страхотно, но само по себе си е доста голям обем от информация.
О: Да, разбирам. Подбно мнение е споделено и в междинната обратна връзка. Ще бъде взето предвид при следващото издание на курса.

В: Защо при ssh връзките не винаги пишем тогава порта?
О: Не пишем порта (не само при SSH), когато използваме стандартния порт за комуникация. Във всички други случаи трябва да кажем на клиентското приложение, кой порт да използва, за да направи връзка към съответната услуга.

В: За убунту шаблона за vmware workstation как е user i pass
О: Потребителите и паролите за всички шаблони са root с парола Password1 и lsauser с парола Password1. Някои шаблони може да имат само root потребител.

В: service [service-name] start|restart|stop|... само на старите версии се ползва? 
О: Използва се при дистрибуциите, работещи под управлението на SysV. В дистрибуциите, работещи под управлението на systemd (каквито са избраните от нас) също може да се използва, но реално е препратка към systemctl командата. Така например, ако изпълним service sshd restart, ще видим, че се изпълнява systemctl restart sshd (на екрана се изписва Redirecting to /bin/systemctl restart sshd.service)

В: ip a , ifconfig равносилни ли са реално на ip link show ?
О: ip a (ip address show) дава списък с интерфейси и информация за техните адреси. ifconfig (без параметри) дава списък с интерфейсите, техните адреси и статистика за обработените пакети. ip l (ip link show) дава информация за интерфейсите/устройствата.

В: Tova s 2riq adapter kak se sluchva na vmware workstation?
О: Избирате машината. След това кликвате върху Edit virtual machine settings. После кликвате върху бутона Add, избирате Network Adapter и потвърждавате с Finish. Накрая затваряте настройките на машината с бутона OK.

В: може ли да покажите как се добавя втори адаптер и при hyper-v
О: Избирате машината. След това, влизате в режим Settings (може да го направите от контекстното меню или от панела с действия в дясно). Маркирате опцията Add Hardware. Избирате Network Adapter и кликвате Add. След това можете да маркирате новия адаптер и да го закачите към виртуален суич. Накрая потвърждавате с бутона OK.

В: При рестарт ще запази ли адреса, ако вече е зададен такъв при тази команда, защото при ifconfig не пази адреса при рестарт/shurdown
О: Промените, направени с ip или ifconfig са активни само в текущия цикъл на работа на машината и се губят при рестарт.

В: NM Tui за всички дистрибуции ли го има,а ако не, предполагам може да се инсталира?
О: Наличен е само при дистрибуциите, изпозлващи Network Manager. При някои той се изполва по подразбиране, а при други може да се добави/подмени. При всички положения, ако използваме Network Manager, можем да си добавим и nmtui ако не е инсталиран по подразбиране.

В: как може да инсталираме друг мениджър?
О: Това е специфична дейност и процесът (дали е възможен и как се случва) зависи от съответната дистрибуция.

В: Модерна работа този Yast 8:)
О: Да, това е една от отличителните черти на SUSE/openSUSE.

В: Здравейте! Не можах да разбера защо са ни необходими две мрежови карти?
О: Трябват ни за целите на съответното практическо занятие. Така ще можем да направим мрежа, в която една от машините (тази с двете карти) играе ролята на "рутер", а другите машини (тези с по една карта) ще са в изолирана мрежа и ще могат да достигат до Интернет през машината-рутер.

В: има ли значение в какъв ред са командите в config файла Благодаря 
О: Не, последователността на инструкциите в конфигурационния файл (ifcfg) няма значение.

В: Ако искаме да напишем команда за инсталиране в скрипт, как бихме могли да избегнем въпроси за инсталационни опции от операционната система и искане на парола?
О: Обикновено се добавя опцията -y. Примерно apt-get install -y име-на-пакет

В: тези команди в repository-тата ли търсят само или и в мрежата ?
О: Пакетния мениджър работи с информацията предоставена от каталозите (repository-тата). Това могат да бъдат локални (във вътрешната мрежа) или отдалечени repository-та.

В: Не каза нищо за sudo SNAP install
О: Да, не съм го включил в материалите. Освен стандартните пакетни системи и мениджъри, има и алтернативни методи (често абстракция на вече наличното) за инсталация на софтуер. SNAP е един такъв метод. Основно се поддържа от Ubuntu-свръзаните дистрибуции, но може да се добави като опция и на други.

В: В бъдещите лекции, ще имаме ли практически показано какво прави един линукс системен администратор най-често. За да можем по някакъв начин да се подготвим.
О: Дейностите на един Линукс администратор варират в широк диапазон (зависят от конкретната компания, направление и т.н.). Всички те обаче, стъпват на нещата, които разглеждаме - управление на потребители и достъп, инсталация на софтуер и управление на услуги, управление на мрежата, дисковете и файловата система и т.н. За вас е по-важно да знаете как да правите именно тези базови неща.

В: трябва ли да спазваме табове разстояниия и т.н. в този формат за конфиг файла на dhcp 
О: Не, не е необходимо. Можем да прилагаме отместване на елементите по наше желание. Трябва обаче да не пропускаме отварящите ({) и затварящите (}) скоби и края на ред (;).

В: what about SSH settings for VMs?
О: Базовата настройка на самата услуга е включена в практиката. Свързването към въпросната услуга зависи от това в какъв режим (NAT, Bridge/External, Internal) е свързана мрежовата карта на виртуалната машина.

В: Да кажем, че гугъл ни напада. Как ще забраним на гугъл да ни достъпи през Firewall
О: Отговорът е зависи. Независимо кой ни напада, той/тя най-вероятно го прави по определен начин. Примерно, пробва да направи връзка по SSH (защото имаме работеща услуга и съответно отворен порт 22). Тъй като ние искаме да имаме този порт отворен, защото го използваме, за да работим отдалечено на тази машина, няма да го затворим, за да спрем атаките. Съответно трябва да се погрижим, адресите от които идват тези заявки да попаднат в т.нар. черен списък (т.е. да бъдат blacklist-нати) за определено време. Ако обаче става дума за атака по порт, който случайно сме оставили отворен (ползваме го но само във вътрешната мрежа), можем да го затворим за комуникация отвън.
