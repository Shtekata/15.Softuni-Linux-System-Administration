В: Това ще го има ли със stdin/stdout/stderr във теоретичния изпит?
О: Възможно е. Това е фундаметнална техника, с която трябва да сме запознати.

В: това само за текстови файлове ли важи? и се добавят на последния ред от текста или файла?
О: Да, използваме тази техника (с пренасочването на потоците) с текстови файлове. Когато става дума за операцията добавяне (append), новото съдържание се появява в края на файла.

В: Noclobber - по подразбиране включен или изключен е?
О: Обикновено по подразбиране е изключен.

В: Ако искаме да пренасочим stdout в файл с append 2>> така ли трябва да е?
О: stdout е с номер 1, а stderr е с номер 2. Съответно, ако пренасочваме с append примерно stdout, можем да напишем 1>> или само >>

В: ако искаме да добавим да кажем Line #3 пак ли с >> става
О: Да

В: А с командата nano не е ли по лесно ?
О: Зависи. Всичко е въпрос на свикване. Моят съвет е да се запознаете и с двата редактора (vi/vim и nano).

В: С какво би бил полезно това (пренасочването на потоците) например в професия system linux administrator
О: Използва се в много ситуации. Примерно при писане на скриптове - пренасочваме изхода от командите да отива в някакъв лог файл.

В: При включена опция noclobber има ли опция все пак за force на презаписа?
О: Всъщност си отговорих и се прави с добавяне на pipe -> ">|"

В: Аз ползвам масово ll за листване
О: Трябва да внимаваме, някои шрифтове са подвеждащи. ll е различно от ||

В: Имали ли някакъв Tool за трениране на REGEX?
О: Да, има най-различни. Примерно този https://regex101.com/

В: Дали има шанс срокът за второто домашно да бъде леко удължен?
О: Да, удължен е.

В: Дали ще може да удължите срока за предаване на домашните за 2-ра лекция?
О: Да, удължен е.

В: Има ли опасност да повредим нещо ако променим tcp на TCP (примерно)
О: Ние работим в копие на файла, така че - не, няма такава опасност.

В: разглеждайки различни скриптове, забелязах че почти винаги се ползва sed, нямам спомен някъде да съм видял awk... има ли някъква причина за това?
О: Всяка от двете програмки има своето приложение. Както обсъдихме по време на лекцията - sed обработва файла като поток от символи (данни), а awk го разглежда като набор от записи (редове) всеки с набор от атрибути (колони) (представете си Excel таблица).

В: Кога ще наблегнем на awk и sed заедно в комбинация с head , tail , sort , uniq , i tn ?
О: Изрично няма да продължим с това, но вече имаме основата.

В: ne kazahte za m1
О: Вече и VMware (Fusion) и Parallels имат продукти (макар и все още в процес на разработка). Бих ви препоръчал обаче, да погледнете това приложение (то използва QEMU) https://mac.getutm.app/ . С негова помощ, можете да си вдигнете виртуални машини с ARM64 архитектура и върху тях да инсталирате Linux дистрибуции като Debian, Ubuntu и др., които поддържат архитектурата.

В: Как се маха оцветяването в Убунту?
О: Зависи кое оцветяване. Ако е на промпта при отдалечена SSH сесия, то в .bashrc файла има логика, която прави това оцветяване възможно (започва на ред 43). Можете да я изключите като добавите color_prompt=no примерно на ред 59. Ако става дума за командата ls, то можете да използвате ls --color=none или да премахнете псевдонима с unalias ls

В: Дефакто регекса в Linux има ли разлика с регекса в програмните езици
О: Не би трябвало, но е възможно. Тази функционалност, както и други, е подчинена на някаква регулация (стандарт). В този смисъл, зависи кой стандарт е следван и до каква степен.

В: Бърз въпрос , отделно от днешната лекция можем ли да трием старите папки от предишни лекции или ще ни трябват ?
О: Моят съвет е всяко занятие да работите в нова среда (нов комплект от машини). Това важи и за домашните. Така ще си спестите проблеми, идващи от действия, правени по-рано и по друг повод. 
